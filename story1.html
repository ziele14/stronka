<!DOCTYPE html>
<html lang="en">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>El vagabundo solar</title>
  <!-- 
    Minimal styles for the story page, as requested.
    It's all in this file, no external CSS.
  -->
  <style>
    body {
      font-family: "Times New Roman", Times, serif;
      background-color: #fafafa;
      color: #222;
      margin: 0;
      padding: 0;
      /* Reduced line height to be tighter, like the image */
      line-height: 1.6; 
    }

    /* This content block is centered, like your original page */
    .story-content {
      max-width: 800px;
      margin: 3rem auto;
      background: white;
      padding: 2rem 3rem;
      border-radius: 12px;
      box-shadow: 0 2px 6px rgba(0, 0, 0, 0.1);
    }

    .story-content h1 {
      font-family: Impact, Haettenschweiler, 'Arial Narrow Bold', sans-serif;
      font-size: 2.5rem;
      color: #333;
      text-align: center; /* This centers the title */
    }

    /* --- NEW PARAGRAPH STYLING --- */
    .story-content p {
      font-size: 1.1rem;
      /* Remove large bottom margin */
      margin-top: 0;
      margin-bottom: 0.25rem; 
      /* Use normal line breaks, not pre-line */
      white-space: normal; 
      /* Add the "tab" indent */
      text-indent: 2.5em; 
      /* Justify text to match the blocky look in the image */
      text-align: justify; 
    }

    /* Style for the right-aligned quote */
    .story-content .quote {
      /* text-align: right; --- Removed this */
      text-align: left; /* Aligns text to the left within the new block */
      margin-bottom: 2.5rem; /* Space after quote */
      margin-left: 3em;  /* Indent from the left */
      margin-right: 3em; /* Indent from the right */
      text-indent: 0; 
      white-space: pre-line; 
      font-style: italic;
      font-size: 1rem; /* Made font slightly smaller to set it apart */
    }

    footer {
      text-align: center;
      color: #666;
      font-size: 0.9rem;
      padding: 2rem 0;
      margin-top: 3rem;
      border-top: 1px solid #ddd;
    }
  </style>
</head>
<body>

  <main class="story-content">
    <h1>El vagabundo solar</h1>

    <!-- This quote will not have the indent -->
    <p class="quote"><em>Słońce nie przekroczy swoich granic
      – mówi Heraklit – w przeciwnym
      razie Erynie, służebnice
      sprawiedliwości, schwytałyby je na
      gorącym uczynku</em></p>
    
    <!-- All paragraphs below will have the indent -->
    <p><em>Wszystko w nim się zaczyna.</em></p>
    
    <p>W sylwetce żula solarnego, potomka Majów czy też innego plemienia Mezoameryki. W
      jego idealnie odchylonej o trzydzieści stopni od pionu pozie. W jego immanentnej prezencji
      stanowiącej opokę sucholeskiego krajobfazu.</p>
    
    <p>Większość mieszkańców wierzy, że to na nim zbudowany jest otaczający nasz świat, że to
      on dźwiga ten okropny ciężar rzeczywistości. Człowiek, który w formie inkaskiej, na przekór
      dziejom nowoczesnym zawarł pakt ze słońcem.</p>
    
    <p>Oczy błądzące, potencjalnie zamyślone, na pewno zajęte, poszukujące czegoś
      nieuchwytnego. Lekkość kroku wyśmiewa nasze wyprostowane postawy i rzuca wyzwanie swoją
      agresywną innością. Angażuje nas w dylemat porównania chodów, daje nam do myślenia czy to
      może on poznał tajnik efektywnego poruszania – nam parweniuszom niedostępny – czy to my naszą
      normalnością powinniśmy jego zdominować.</p>
    
    <p>Jest to pierwsze udane, polskie perpetuum mobile – postać na ciągłym chodzie. Nikt nigdy
      nie widział go pijącego, ale trzeźwego tak samo; nikt nie wie dokąd albo też i po co on zmierza, ale
      jednak kroczy on dzielnie po chodnikach gminnych, on – jeden z ostatnich z nomadów czasów
      transformacji.</p>
    
    <p>Jest to postać wolna od wszelakiego wpływu ideologicznego, odporna na elekcje, na
      przemiany ustrojowe, na trendy. Jego lica, idealnie zakonserwowane w mieszance alkoholowej
      podkreślają tylko jego śniadość i skryte marzycielstwo. To on własnoręcznie – czy też
      własnonożnie – umieścił naszą gminę w świadomości narodu.</p>
    
    <p>Każdego roku, mniej więcej w okresie wczesnej jesieni, kiedy postać solarnego podróżnika
      w sposób wręcz brutalny rozświetla swym rumianym licem deptaki, szczęśliwi mieszkańcy, których
      pobłogosławił on możliwością pobieżnego uczestnictwa w tej pielgrzymce, wychodzą na ganek i
      tworzą niemy szpaler, honorujący zasługi tego podchmielonego półboga.</p>
    
    <p>Nikt dotychczas nie podjął się tego niemożliwego zadania, jakim jest opisanie jego zasług,
      lecz każdy kto spędził dostatecznie dużo czasu w naszej wiosce zdaje sobie – nawet podświadomie
      sprawę z tego ile mu zawdzięczamy.</p>
    
    <p>Bóg może i został przez nas zabity, lecz w tym konkretnym miejscu na ziemi udało się
      wytworzyć coś znacznie bardziej uniwersalnego, mniej nieomylnego, balansującego na granicy
      człowieczeństwa i prawie dającego się pojąć.</p>
    
    <p>Wracając do mojego osobistego zaczątku, już wyjaśniam. Każdy, mający jakąkolwiek
      styczność z dziećmi przedszkolnymi, zdaje sobie sprawę, że nazywanie ich „dzieckiem" jest z
      naszej strony – osób naturalnie dojrzałych i, jak wiadomo, rezolutnych – pewnym ukłonem. Termin
      ten stara się w sposób niezdarny uczłowieczyć widzianą przez nas postać, która może i na pierwszy
      rzut oka ma coś z człowieka, jednak ten niedostępny wzrok, jakby zbrużdżony wieloma latami
      krwawych walk, wytwarza w nas pewnego rodzaju skrytą niechęć, która podświadomie każe nam
      odsunąć się od tego tworu w budowie.</p>
    
    <p>Dla nas – wolnych od hormonalnego wypaczenia rodziców – nie rezonuje on zwyczajnie
      żadną rzekomą słodyczą. Śladowe ilości pomyślunku, jak również rozdziawiona paszcza oraz
      tendencja do zachowań perfekcyjnie przypadkowych, skłaniają nas do dalszej dehumanizacji tego
      człowieka w załążku, czekającego na prawdziwe narodziny.</p>
    
    <p>I to właśnie w solarnym żulu moje pierwotne narodziny nastąpiły. W nim to powstałem na
      dobre. Myśli po raz pierwszy zaczęły się jako tako układać, a nowo otrzymane krytyczne spojrzenie
      na otoczenie zmusiło mnie do zapytania: <em>„Mamo, a kim jest ten pan i gdzie on idzie?".</em></p>
    
    <p>Było to pytanie z kategorii tych najgorszych – tych, które spalają duszę rodzica i podburzają
      jego filary, na których skonstruowana jest krucha dorosłość, której tak kurczowo staramy się
      trzymać, wmawiając sobie, że wiemy, co robimy.</p>
    
    <p>Odpowiedź brzmiała zapewne w stylu: <em>„Oj, dziecko, to tylko miejscowy pijak, nie zawracaj
      sobie nim głowy",</em> choć ja od razu wyczułem w niej nutkę fałszu, jakiś skryty stres, jednak przebijał
      się przez zwyczajną na pierwszy rzut oka, bezpieczną odpowiedź. Zdałem sobie sprawę, że to
      pytanie uderzyło bardzo blisko jądra prawdy ukrywanej przede mną, w którą od tego czasu
      niezmiernie chciałem się zagłębić.</p>
    
    <p>W następnych latach, odczuwając z dnia na dzień coraz mocniej, ile zawdzięczam
      solarnemu wędrowcy, jak wielki, ale też i obciążający dar został mi – jakby od niechcenia
      podrzucony czy też ofiarowany, wyczekiwałem następnego spotkania. Starałem się zaaranżować
      sytuację, w której bylibyśmy w stanie zamienić kilka słów w cztery oczy. Nie było to jednak łatwe;
      zdawało się, że jakaś siła steruje moimi rodzicami, że ich jedynym celem jest niedopuszczenie do
      mojego dalszego rozwoju w nim i przez niego.</p>
    
    <p>Spotykałem wówczas wielu marnych, zwyczajnych pijaczków, którzy, podpierając się
      licznymi drzewami, zaśmiecali krajobraz naszej wioski; tak zwani okupańci sklepu <em>„u Eli"</em> brzydzili
      mnie swoją bełkotliwością, <em>„kreseczką"</em> i <em>„zeszycikiem".</em> Nie posiadali oni daru kontemplacji, byli
      tylko źródłem hałasu i smrodu. Często w myślach dokonywałem porównań; moja dziecięca fantazja
      podkreślała źródła bezapelacyjnej wygranej solarnego wojownika w starciu z tymi marnymi
      podróbkami. Podkreślała honorowe gesty, poprzez które rozkładał on swoich naśladowców na
      łopatki.</GIST></p>
    
    <p>Już na tym etapie moje zafascynowanie solarnym żulem było nie do ujarzmienia.
      Wyczekiwałem chwili przypadkowego przecięcia się z nim, niczym prezentów wigilijnych jeszcze
      kilka lat wcześniej. Wizja ta była zarazem ekscytująca, jak i niezmiernie stresująca. Co jeśli uzna
      on, że niedostatecznie korzystam z daru? Co jeśli go w jakiś sposób – zawiodłem? Przecież jego
      system wartości, jak i postrzeganie rzeczywistości, jest absolutnie poza zasięgiem zwykłych
      śmiertelników. Takie myśli spędzały mi wówczas sen z powiek. Moja matka, widząc tak
      nieproporcjonalnie wielkie rozbicie moje w stosunku do aktualnego wieku i dojrzałości, udała się
      po poradę do miejscowych klechów i znachorów. Lecz ani powtórny chrzest w stawie, ani
      mieszanki ziołowe, nic nie zaradziły na metafizyczne ssanie, które odczuwałem głęboko w duszy.</p>
    
    <p>Udało mi się w końcu spełnić moje marzenie, kiedy zmuszony przez ojca do pokopania piłki
      samemu, o jedenastej we wtorek, uderzałem bezsensownie w kółko do pustej bramki. Pierwsze, со
      odczułem, to absolutna i niekończąca się cisza, która poprzedzała jego przybycie. W przeważnie
      ruchliwej części wsi nie było absolutnie nikogo; wszystkie natrętne i rozpite symulakry poukrywały
      się, jakby przeczuwając jego nadejście; żaden pies nie zaszczekał. Drugą rzeczą, która już
      utwierdžila mnie w przekonaniu o nadchodzącym błogosławieństwie, było znaczne spotęgowanie
      odczuwanego przeze mnie ciepła. Było to uczucie porównywalne do wzejścia na widnokrąg
      drugiego słońca. Blask ten przelewało się przez wszystkie członki mego ciała, tworząc absolutnie
      ekstatyczne odczucie, nieporównywalne nawet do zbliżenia z dyszą basenową, opowiedzianego mi
      tego lata przez mojego bliskiego przyjaciela.</p>
    
    <p>I wtem go ujrzałem – kroczył jak zwykle, znacznie odchylony, rumiany, wesoły. Spojrzał na
      mnie, a coś dziwnego – wręcz zwierzęcego – błysnęło w jego oczach. Przystanął i rzekł:</p>
    
    <p>– Te [...] kurw, ech [...] no, gdzie jest ten, Tomek?</p>
    
    <p>Mój umysł momentalnie wskoczył na wyższe obroty, zacząłem całym sobą rozpracowywać
      tę zagadkę. O co temu przebiegłemu Sfinksowi może chodzić? W jaki sposób odpowiedzieć na ten
      zadany problemat? Tomek... Tomasz jaki? Czy to odniesienie biblijne? Biłem się z myślami,
      wgapiony i oślepiony jego blaskiem, z prawdopodobnie idiotycznie rozdziawioną gębą. W końcu
      zebrałem się i odrzekłem:</p>
    
    <p>– Tomasz, niewierny, jednak po prawicy Jego zasiadł.</p>
    
    <p>Zobaczyłem nagły błysk w jego oczach, przebiegły – szelmowski uśmiech – zagościł na
      jego twarzy. Po raz pierwszy przy mnie nieznacznie się wyprostował i odrzekł:</p>
    
    <p>– Dobrze, skoro tak, to znów ujrzysz mnie niebawem.</p>
    
    <p>I zniknął.</p>
    
    <p>Od momentu wypowiedzenia tych słów kompletnie utraciłem kontakt z rzeczywistością,
      jakby jej krucha tkanka rozsypała się w moich rękach. Odzyskałem zmysły dopiero wieczorem, w
      trakcie kolacji, kompletnie nie wiedząc, co się ze mną stało. Jedyne, co czułem, to błogie ciepło i
      poczucie, że jednak jestem godzien. Sam zasadniczo nie wiedziałem jeszcze czego.</p>

  </main>

  <!-- The same copyright footer -->
  <footer>
    <p>© 2025 czarna mamba Szamotuły. All rights reserved. Won od naszej marki</p>
  </footer>

</body>
</html>

